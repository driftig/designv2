---
---
Redovisning kmom02
=========================

Detta innehåll är skrivet i markdown och du hittar innehållet i filen `content/redovisning/02_kmom02.md`.

### Vad anser jag om LESS och vårt sätt att arbeta med LESS-moduler?

Jag är generellt positivt inställd till LESS. Framför allt därför att det tillför
inslag av programmering till utformandet av stilmallar. Tillsammans med en
byggstruktur kan LESS tillföra effektivitet genom att låta oss sätta återanvändbara
variabler.

### Är jag sedan tidigare bekant med make-filer eller liknande byggverktyg?

Det här är min första bekantskap både med make och tillhörande make-filer. Men
det ser logiskt ut och jag ser fram emot att lära mig sätta samman  make-filer
framöver. Nej, jag har inte heller använt några andra byggverktyg. Jag inser att
byggverktyg är ett värdefullt redskap för att effektivisera arbetsdagen.

### Hur kändes det att kompilera LESS till CSS, var det något du reflekterade över?

Jag gjorde ingen annan reflektion än att det var smidigt.

### Beskrivning av mitt tema för min design och vilka utgångspunkter jag header

Jag ville först och främst göra ett tema som ger ett samlat intryck, och valde
att använda en ganska stram form och en begränsad palett för att uppnå det.

Min strävan var att låta flashbilden utgöra den fokalpunkt som fångar
uppmärksamheten. För att uppnå harmonisk kontinuitet valde jag att plocka upp en
av de grå nyanserna som finns i molndiset på himlen i flashbilden. På så sätt
förstärks flashbildens djup och införlivas med sidans design.

Och slutligen ville jag undvika att temat flyter ut över hela fönstret för de som väljer att ha webbläsaren i helskärmsläge på en stor bildskärm och valde att omsluta hela webbsidan, inklusive huvudmenyn, i en stram container.

Jag valde en svart bakgrund runt den container som omsluter hemsidan för att
undvika distraktioner. Den svarta färgen utgör därtill kontrast till den lågt
stående solen i flashbilden och kommunicerar samtidigt med de skuggorna vi ser i
bildens annars livskraftigt gröna vinbuskar.

### TIL för detta kursmoment

Förutom att det var en övning i tålamod och att lösa en sak i taget, för att
successivt föra projektet framåt, så var det under arbetet med det här
kursmomentet jag lärde mig att det räcker att leta efter den div som utgör
förälder, och applicera "display: flex" på den, för att strukturera två eller
flera div:ar med flexbox. Resten är justeringar.
