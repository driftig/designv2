---
---
Redovisning kmom01
=========================

Detta innehåll är skrivet i markdown och du hittar innehållet i filen `content/redovisning/01_kmom01.md`.


### Tidigare erfarenhet av ramverk?

Jag har tidigare installerat fullskaliga CMS som Textpattern och Wordpress men
Anax är mitt första möte med ett ramverk.

Jag kan omedelbart se fördelen med att använda ett ramverk för att effektivisera
byggprocessen från idé till leverans. Jämfört med att bygga en webbplats
fullt ut från grunden går det att spara mycket tid. Möjligen uppnår man samtidigt
större flexibilitet jämfört med att utgå från ett fullskaligt CMS.

### Tidigare bekantskap med verktyg och teknikerna som introducerades i detta kursmoment?

Markdown, Git och CSS hör till de främsta verktyg och tekniker som presenterades i det här kursmomentet.

Det här är första gången jag använder Markdown. Tidigare har jag använt [Textile](https://txstyle.org/ "Dean Allen's Textile")
som är ett elegant märkspråk av liknande typ som Markdown.

Git stiftade jag bekantskap i boken Pro Git under sommaren inför att jag skulle
börja studera på BTH, men det är först nu jag börjat använda Git.

CSS är jag något bekant med sedan tidigare, men utmaningen är att det ska bli
snyggt och jag har en brant inlärningskurva framför mig på den punkten.

### Är jag redan nu opinionated om webbdesign och användbarhet?

Nej, jag har inte studerat ämnesfältet tillräckligt för att ha några fasta
övertygelser och käpphästar, ännu.

### Hur kändes det att styla webbplatsen med CSS? Gick det bra?

Det var en utmaning, men också kul. Utmaningen består främst i att hålla reda på
vilka egenskaper ("Properties") med tillhörande värden kan användas för att styla
vilka selektorer och attribut. Där är guiderna på Mozilla Developer Network (MDN)
tydliga, men det är något jag behöver lära mig utantill, och jag kommer med
säkerhet att göra det över tid.

Om det gick bra? Nja, jag ser mest fram emot att göra mer imponerande designer
framöver.

### Today I learned (TIL) för detta kursmoment?

Jag lärde jag mig att växla över Apache till att använda den senaste stabila
PHP-versionen och uppdatera Apache-serverns PHP-moduler, som ett resultat av
att Anax kräver PHP version 7.2.9 eller nyare.
