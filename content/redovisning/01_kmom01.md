---
---
Redovisning kmom01
=========================

Detta innehåll är skrivet i markdown och du hittar innehållet i filen `content/redovisning/01_kmom01.md`.


### Tidigare erfarenhet av ramverk?

Sedan tidigare har jag erfarenhet av att installera LAMP-stack CMS som
Textpattern och Wordpress, men Anax är mitt första möte med ett ramverk.

Jag kan omedelbart se fördelen med ett bygga ett webbprojekt kring ett ramverk för att
effektivisera processen från idé till leverans. Jämfört med att bygga en webbplats
fullt ut från grunden finns mycket tid att spara, samtidigt blir flexibiliteten
större jämfört med att använda ett fullskaligt CMS.

Val av ramverk är en separat fråga.

### Tidigare bekantskap med verktyg och teknikerna som introducerades i detta kursmoment?

Markdown, Git och CSS hörde till de främsta verktyg och tekniker som presenterades i det här kursmomentet.

Det här är första gången jag använder Markdown. Tidigare har jag använt [Textile](https://txstyle.org/ "Dean Allen's Textile")
som är ett elegant märkspråk av liknande typ som Markdown.

Git stiftade jag bekantskap i boken Pro Git under sommaren inför att jag skulle
börja studera på BTH, men det är först nu jag börjat använda Git.

CSS är jag något bekant med sedan tidigare, men utmaningen är att det ska bli
snyggt och jag har en brant inlärningskurva framför mig på den punkten.

### Är jag redan nu opinionated om webbdesign och användbarhet?

Nej, jag har inte studerat ämnesfältet tillräckligt för att ha några fasta
övertygelser och käpphästar, ännu.

### Hur kändes det att styla webbplatsen med CSS? Gick det bra?

Jo, tack. Det var kul. Men jag är ödmjuk över resultatet.

### Today I learned (TIL) för detta kursmoment?

Anax kräver PHP version 7.2.9 så jag fick anledning att uppgradera från PHP 7.0
som är standard på Ubuntu 16.04 LTR, vilket innebar att jag också behövde
uppdatera Apache-serverns PHP-moduler. Och i samband med det lärde jag mig att
växla över Apache till att använda den nya PHP-versionen.
